# Emne 1 \- Obligatorisk oppgave

| Innleveringsfrist | Mandag 03.02.2025 kl. 8.00 |
| :---- | :---- |
| Krav for bestått | For å bestå oppgaven må du score bedre enn 40% |
| Innlevering | Last opp zip-fil med kode og tekstdokument til Google Drive og del med Terje. Zip-fil navngis med studentnummer. Ikke ha med navn. Tekstdokument kan være ren tekst, word eller pdf. |

## Responsivt dashboard med HTML og CSS i team

Oppgaven er basert på designet av et dashboard, vist under:  
![](https://github.com/Fagskolen-GET-Academy/WebFrontendSPA/blob/main/Obligatoriske%20oppgaver/dashboard.png?raw=true)

### Oppgave 1 \- Implementer dashboardet for desktop/brede skjermer \- 25%

Oppgaven løses i team. Fullføres i løpet av tirsdag 4. februar.

**Meny**   
Dere trenger ikke noen logo på toppen \- det holder å skrive teksten

**Bilder**   
Dere trenger ikke ha de samme bildene. Finn noen andre bilder av solcellepanel på tak 

**Graf**  
Dere skal håndkode grafen som en SVG. Den trenger ikke være helt lik. Minimumskravet er 

* tallene på y-aksen og månedsnavn på x-aksen
* grå horisontale linjer \+ en vertikal  
* en grønn og en rød linje som går opp og ned i grafen \- punktene trenger ikke være like som i grafen, så lenge det går litt opp og ned  
* en runding der linjene treffer den vertikale linjen, som på bildet

Hopp over resten av detaljene fra bildet\!

**Ikoner**  
Dere skal bruke ikoner der det er brukt i bildet, men ikonene trenger ikke være like som på bildet. Kravet er bare at det skal være et ikon der det er ikon på bildet. 

### Oppgave 2 \- Gjør siden responsiv \- 25%

Oppgaven løses i team. Fullføres i løpet av tirsdag 4\. februar.

Sørg for at siden fungerer godt på smale skjermer:

* Widgets skal stackes vertikalt.  
* Menyen skal tilpasses som hamburger-meny.

Tilpass siden for print:

* Skjul menyen og overskriften “Overview”  
* Lag et oppsett for liggende utskrift

### Oppgave 3 \- Refleksjonsnotat \- 50%

Oppgaven løses individuelt. 

* Forklar hvilke deler av pensum som var relevante og som dere har brukt.  
* Velg tre valg dere måtte ta, og drøft alternative løsninger.  
* Minst ett valg må omhandle responsivitet.

Teksten på denne oppgaven skal være på 300 ord (+/- 10%).

---

Innleveringen skal inneholde en kopi av koden som teamet utarbeidet, i tillegg til teksten som svarer på oppgave 3.

